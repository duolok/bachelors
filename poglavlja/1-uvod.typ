#import "../funkcije.typ": todo
= Увод
<увод>

Надгледање системских ресурса представља један од основних задатака програмера и системских администратора
који раде на оптимизацији и перформансама софтвера. Способност праћења и анализе искоришћености процесора,
меморије, диска и мрежних ресурса у реалном времену омогућава правовремено откривање уских грла у перформансама,
дијагностиковање проблема и доношење одлука о оптимизацији система. 

У овом раду приказана је имплементација системског монитора за Линукс (енг. Linux) оперативни систем, а решење 
је осмишљено тако да се може једноставно проширити и на друге платформе.
У свету Линукс оперативних система постоји велики број алата за мониторинг система, од традиционалних као што су _top_ @procps и _htop_ @htop,
до модерних решења попут _btop_ @btop и _gotop_ @gotop. Иако ови алати пружају основне функционалности за праћење системских 
ресурса, многи од њих имају одређена ограничења у погледу прегледности, перформанси или флексибилности приказа података. 

- *Функционалности ове имплементације укључују*:
  - Приказ основних информација о систему, као и приказ графика искоришћености процесора и меморије у реалном времену
  - Могућност управљања процесима
  - Приказ метрика процесора
  - Приказ метрика меморије
  - Приказ метрика диска
  - Приказ доступних мрежних интерфејса
  - Управљање и приказ обавештења

Рад је организован у седам поглавља. У другом поглављу приказано је стање у области система за мониторинг, са освртом на
тренутно најпопуларније алате и њихове предности. Треће поглавље детаљно описује технологије коришћене у овој имплементацији.
Четврто поглавље представља архитектуру система са описом сваког пакета. Пето поглавље се детаљно бави имплементацијом,
укључујући колекторе за прикупљање метрика, систем за управљање процесима и кориснички интерфејс. У шестом поглављу је приказан
пример коришћења. Седмо поглавље сумира постигнуте резултате и даје смернице за даља унапређења.
