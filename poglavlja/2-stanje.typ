= Стање у области

Системи за мониторинг ресурса представљају есенцијалне алате у администрацији и оптимизацији Линукс оперативних система.
Ови алати омогућавају праћење перформанси у реалном времену, идентификацију проблема и доношење одлука о алокацији ресурса.
Захваљујући развоју технологија и програмских језика, последњу деценију је обележио велики број нових решења која нуде различите приступе визуелизацији и презентацији системских метрика.

== Традиционални алати

=== top

Алат `top` представља један од најстаријих и најраспрострањенијих система за мониторинг @procps.
Први пут се појавио као део `procps` пакета и данас долази прединсталиран на готово свим Линукс дистрибуцијама.
top приказује листу процеса са њиховим PID-ом, корисником, искоришћењем CPU-а, меморије и другим метрикама, уз могућност интерактивног сортирања и слања сигнала процесима @posix-signals. 

Главне карактеристике `top` алата су:
- Минимална потрошња ресурса и изузетно мала величина извршног фајла
- Универзална доступност на свим UNIX/Линукс системима
- Основне функционалности без напредних визуелних елемената
- Кратке, једнословне команде за интеракцију 

Међутим, `top` има и значајна ограничења. Недостатак подршке за миш, немогућност скроловања, одсуство боја за истицање 
важних информација и мање интуитиван кориснички интерфејс чине га мање приступачним за почетнике. 

=== htop

Као одговор на ограничења `top` алата, Hisham Muhammad је 2004. године започео развој htop-а @htop, алата који је ставио фокус 
на организацију приказа системских метрика са графиконима за кључне CPU и меморијске метрике, хијерархијским приказом 
процеса и подршком за седам различитих режима боја. 

htop пружа следеће побољшања у односу на `top`:
- Интерактивни кориснички интерфејс са подршком за миш и скроловање
- Визуелно истицање важних информација коришћењем боја
- ASCII графикони за приказ искоришћења CPU језгара и меморије
- Једноставно управљање процесима преко функцијских тастера 
- Могућност прегледа отворених фајлова процеса и праћења процеса 

Иако има око 12,000 линија Ц кода, htop остаје релативно компактан с 
обзиром на понуђене функционалности. 

== Модерни алати

=== btop++

btop++ @btop је Ц++ варијанта популарног bashtop @bashtop алата од истог програмера и представља наставак развоја bashtop-а и bpytop-а @bpytop.

Особине btop++ алата:
- Приказ статистика искоришћења процесора, меморије, дискова, мреже и процеса 
- Потпуна подршка за миш, мени систем инспирисан играма, могућност филтрирања процеса и приказ у облику стабла 
- Висок степен прилагођавања изгледа и понашања преко конфигурационих фајлова и тема 
- Брзе перформансе захваљујући имплементацији у Ц++-у

btop++ захтева ГЦЦ (eng. _GCC_) 11 или новији за компајлирање и пружа статички компајлиране бинарне датотеке за различите архитектуре.

=== bottom

Bottom @bottom је вишеплатформски графички систем за мониторинг процеса и система написан у Раст-у @rust-book @matsakis2014rust, са подршком за Линукс, macOS и Windows. 

Карактеристике bottom алата:
- Дизајн инспирисан gotop-ом @gotop са графиконима и метрикама распоређеним по областима 
- Прилагодљив интерфејс са темама и опцијама за распоред виџета 
- Конфигурабилност кроз ТОМЛ фајлове
- Искоришћавање Раст-овог система типова и безбедности меморије @jung2020rust

Bottom користи око 2,400 линија Раст кода, што га чини релативно компактним у поређењу са другим решењима.
Међутим, може имати стрмију криву учења због сложенијих опција конфигурације у поређењу са традиционалним алатима.

=== Други алати

Осим наведених, вредни помена су и:
- `atop` @atop – Напредни систем и процесни монитор који пружа детаљне информације о системским ресурсима и који је посебно користан за анализу перформанси и решавање проблема јер логује системску активност и може приказати искоришћење ресурса по појединачним процесима током времена 
- `nmon` @nmon – Алат који нуди контролу над тиме шта се приказује, са могућношћу извоза података у ЦСВ (eng. _CSV_) формату
- `ytop` @ytop – Раст имплементација слична _gotop_-у (више се не одржава)

== Упоредна анализа

У наставку је дат табеларни приказ поређења традиционалних и модерних решења о којима је било дискусије у претходним секцијама.

#figure(
    table(
        columns: 4,
        align: (left, left, center, center, center, left),
        inset: 8pt,
        table.header(
            [*Алат*], [*Језик*], [*Платформе*],[*Кључне особине*]
        ),
        [top @procps], [Ц], [Линукс/UNIX],  [Минималан, универзалан],
        [htop @htop], [Ц], [Линукс/UNIX],  [Боје, миш, ASCII графикони],
        [btop++ @btop], [Ц++], [Линукс/BSD/macOS],  [Модеран UI, теме, GPU подршка],
        [bottom @bottom], [Раст], [Линукс/macOS/Windows], [Вишеплатформски, ТОМЛ config],
    ),
    caption: [Упоредни преглед алата за системски мониторинг]
) <tbl:monitoring-comparison>

== Идентификоване празнине и мотивација

Анализом постојећих решења могу се идентификовати следеће празнине и подручја за унапређење:

*Безбедност и поузданост* – Алати писани у Раст-у @rust-book, попут _bottom_-а @bottom, нуде предности у виду система типова и безбедности меморије
који гарантују одсуство великог броја грешака карактеристичних за системско програмирање @jung2020rust.

*Асинхрона архитектура* – Традиционални алати користе синхроне приступе прикупљању података,
што може довести до блокирања интерфејса.

*Систем обавштења* – Мали број алата пружа уграђен систем упозорења и обавештења директно у интерфејсу терминала.

*Управљање процесима* – Иако већина алата омогућава слање _SIGKILL_ сигнала @posix-signals,
мало њих пружа свеобухватан систем за управљање процесима са различитим типовима сигнала (_SIGTERM, SIGSTOP, SIGCONT_).

Узимајући у обзир наведене недостатке, постоји јасна потреба за модерним и безбедним алатом који комбинује предности постојећих решења,
а истовремено уводи нове концепте попут асинхроне архитектуре, централизоване обраде метрика и интегрисаних системских обавештења.
Ови захтеви представљају основу мотивације за развој новог система за мониторинг, који би био лак за проширивање, стабилан у раду и
прилагођен потребама савремених Линукс окружења.
