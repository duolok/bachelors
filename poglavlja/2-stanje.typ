= Стање у области

Захваљујући развоју технологија и програмских језика, последњу деценију је обележио велики 
број нових решења која нуде различите приступе визуелизацији и презентацији системских метрика.

== Традиционални алати

=== top

Алат `top` представља један од најстаријих и најраспрострањенијих система за мониторинг.
Први пут се појавио као део `procps` пакета и данас долази предиснталиран на готово 
свим Linux дистрибуцијама. top приказује листу процеса са њиховим PID-ом, корисником,
искоришћењем CPU-а, меморије и другим метрикама, уз могућност интерактивног сортирања 
и слања сигнала процесима. 

Главне карактеристике `top` алата су:
- Минимална потрошња ресурса и изузетно мала величина извршног фајла
- Универзална доступност на свим UNIX/Linux системима
- Основне функционалности без напредних визуелних елемената
- Кратки, једнословни команди за интеракцију (P за сортирање по CPU, M по меморији)

Међутим, `top` има и значајна ограничења. Недостатак подршке за миш, немогућност скроловања,
одсуство боја за истицање важних информација и мање интуитиван кориснички интерфејс чине га 
мање приступачним за почетнике. 

=== htop

Као одговор на ограничења `top` алата, Hisham Muhammad је 2004. године започео развој htop-а,
алата који је ставио фокус на организацију приказа системских метрика са баграфовима за кључне 
CPU и меморијске метрике, хијерархијским приказом процеса и подршком за седам различитих режима боја. 

htop пружа следеће побољшања у односу на `top`:
- Интерактивни кориснички интерфејс са подршком за миш и скроловање
- Визуелно истицање важних информација коришћењем боја
- ASCII графикони за приказ искоришћења CPU језгара и меморије
- Једноставно управљање процесима преко функцијских тастера
- Могућност прегледа отворених фајлова процеса и праћења процеса 

Иако има око 12,000 линија Ц кода, htop остаје 
релативно компактан с обзиром на понуђене функционалности. 

== Модерни алати

=== btop++

btop++ је Ц++ варијанта популарног bashtop алата од истог програмера и представља наставак развоја
bashtop-а и bpytop-а.  Први пут је објављен као верзија 1.0.0 за Linux системе и истиче се по свом
визуелном идентитету.

Особине btop++ алата:
- Приказ статистика искоришћења процесора, меморије, дискова, мреже и процеса 
- Потпуна подршка за миш, мени систем инспирисан играма, могућност филтрирања процеса и приказ у облику стабла 
- Висока степен прилагођавања изгледа и понашања преко конфигурационих фајлова и тема 
- Брзе перформансе захваљујући имплементацији у Ц++-у

btop++ захтева ГЦЦ 11 или новији за компајлирање и пружа статички компајлиране бинарне датотеке за различите архитектуре.

=== bottom

bottom је вишеплатформски графички систем за мониторинг процеса и система написан у Раст-у, са подршком за Linux,
macOS и Windows. 

Карактеристике bottom алата:
- Дизајн инспирисан gotop-ом са графиконима и метрикама распоређеним по областима 
- Прилагодљив интерфејс са темама и опцијама за распоред виџета 
- Конфигурабилност кроз TOML фајлове
- Искоришћавање Раст-овог система типова и безбедности меморије

bottom користи око 2,400 линија Раст кода , што га чини релативно компактним у поређењу са другим решењима.
Међутим, може имати стрмију криву учења због сложенијих опција конфигурације  у поређењу са традиционалним алатима.

=== Други алати

Осим наведених, вредни помена су и:
- `atop` – Напредни систем и процесни монитор који пружа детаљне информације о системским ресурсима 
и који је посебно користан за анализу перформанси и решавање проблема јер логује системску активност и 
може приказати искоришћење ресурса по појединачним процесима током времена 
- `nmon` (Nigel's performance Monitor) – Алат који нуди контролу над тиме шта се приказује, са могућношћу 
извоза података у CSV формату
- `ytop` – Раст имплементација сличне gotop-у (више се не одржава)
- `Mission Center` – Раст-базирана апликација са GUI која подржава праћење GPU-а

== Упоредна анализа

У следећој табели се може видети приказ поређења традиционалних и модерних алата из претходних секција:

#figure(
    table(
        columns: 4,
        align: (left, left, center, center, center, left),
        inset: 8pt,
        table.header(
            [*Алат*], [*Језик*], [*Платформе*], [*Кључне особине*]
        ),
        [top], [Ц], [Linux/UNIX], [Минималан, универзалан],
        [htop], [Ц], [Linux/UNIX], [Боје, миш, ASCII графикони],
        [btop++], [Ц++], [Linux/BSD/macOS], [Модеран UI, теме, GPU подршка],
        [bottom], [Раст], [Linux/macOS/Windows], [Вишеплатформски, TOML config],
        [atop], [Ц], [Linux], [Историјски подаци, логовање],
    ),
    caption: [Упоредни преглед алата за системски мониторинг]
) <tbl:monitoring-comparison>

== Идентификоване празнине и мотивација

Анализом постојећих решења могу се идентификовати следеће празнине и подручја за унапређење:

*Безбедност и поузданост* – Алати писани у Раст-у, попут bottom-а, нуде предности у виду система
типова и безбедности меморије који гарантују одсуство великог броја грешака карактеристичних за системско програмирање

*Асинхрона архитектура* – Традиционални алати користе синхроне приступе прикупљању података,
што може довести до блокирања интерфејса.

*Систем нотификација* – Мали број њих пружа уграђен систем алерта и нотификација директно у терминалском интерфејсу.

*Управљање процесима* – Иако већина алата омогућава слање SIGKILL сигнала,
мало њих пружа свеобухватан систем за управљање процесима са различитим типовима сигнала.
